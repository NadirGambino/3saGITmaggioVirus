<html>
<meta charset="UTF-8">
<head><title>Come rimuovere uno spyware</title></head>
<h1 align="center"><font color="FF0000">Come rimuovere adeguatamente uno Spyware</font></h1>
<p align="center"><img src="virus17.jpg" width="300" height="50%"</p>
<p></p>
<ol>
<br>
<p align="center">Il pericolo più attuale per un sistema operativo Windows sono gli spyware. Piccoli programmi nocivi che, installati spesso automaticamente su computer poco protetti, provocano comportamenti irregolari di molti software, lentezze varie, nuove icone sul desktop e aperture incotrollate di finestre pubblicitarie del browser. I più pericolosi sono in grado di tracciare i caratteri digitati sulla tastiera, compresi numeri di carte di credito e credenziali di login.

Per proteggersi da questi programmi basta, normalmente, mantenere aggiornato il proprio sistema (lo si fa automaticamente su Microsoft Update), installare un antivirus, anche Download gratuiti: 5 antivirus free ed evitare di cliccare su avvisi incomprensibili o richieste di installazione di software di cui non si ha la certezza.

Se invece uno spyware, per qualche motivo, è riuscito a guadagnare le vie del vostro sistema, bisogna rimuoverlo. E al più presto. Vi proponiamo per questo cinque software antispyware gratuiti in grado di riparare un computer compromesso da software nocivo. La sicurezza di rimozione non è al 100 per cento: gli spyware sono programmi subdoli, spesso nascosti, che coinvolgono zone critiche del sistema, programmati per sfuggire ai software di controllo più comuni. I software che vi suggeriamo sono comunque i più noti e supportati e in molti casi riescono perfettamente nel loro compito.

I programmi non si autoescludono: vanno utilizzati dal primo all’ultimo, in successione. Ciò che non riuscirà a rimuovere il primo, lo potrà fare probabilmente il secondo. Sono tutti gratuiti e spesso, ad azioni di disinfezione, aggiungono strumenti di protezione. Il prodotto di Microsoft risiede in memoria monitorando le azioni dell’utente e avvertendolo dei pericoli incontrati nella navigazione.</p>
<br>
<br>
<li>Microsoft – Malicious Software Removal tool:</li>
<p>In italiano è lo “Strumento di rimozione malware”, un piccolo programma che può essere eseguito su computer Windows XP, 2000 e Server 2003 per identificare alcuni spyware specifici. Ad oggi riconosce quasi 40 tipologie di malware e la lista viene aggiornata ogni secondo martedì del mese, giorno in cui Redmond aggiorna i sistemi operativi dagli errori scoperti nelle settimane precedenti. Il software viene eseguito all’interno del browser e, per avviarlo, è necessario collegarsi alla pagina:</p>
<a href="http://www.microsoft.com/italy/security/malwareremove/default.mspx">http://www.microsoft.com/italy/security/malwareremove/default.mspx</a>
<p>Verifica se il PC è infetto. Dopo l’assenso all’installazione del controllo ActiveX, il software viene eseguito e il risultato del processo visualizzato sul Browser. Sui computer Windows XP con SP2 il controllo viene eseguito automaticamente durante l’aggiornamento di software.</p>
<a href="https://www.microsoft.com/it-it/download/malicious-software-removal-tool-details.aspx?id=16">Scarica Ms-Removal</a>
<br>
<br>
<br>
<li>Ad-Aware SE – Lavasoft</li>
<p>Il più noto dei software antispyware. Semplice da installare e da usare, è in grado di riconoscere centinaia di diversi pericoli in un’unica scansione. Dopo l’installazione è necessario aggiornare la lista di definizione dei file cliccando su Update definition file. Il software si collegherà al sito madre e scaricherà l’ultimo elenco di pericoli riconoscibili. Riavviato il computer, meglio in modalità provvisoria, si potrà avviare la scansione cliccando sul pulsante Scan now.</p>
<a href="http://it.lavasoft.com/products/ad_aware_free.php">Scarica Ad-Aware</a>
<br>
<br>
<br>
<li>Spybot Search&Destroy– M. Kolla</li>
<p>Con Ad-Aware, è lo strumento automatico più potente disponibile sul Web. Va usato in coppia con il precedente, sempre seguendo lo stesso procedimento: installazione, aggiornamento, riavvio in modalità provvisoria ed esecuzione di una scansione completa. Spybot Search&Destroy possiede anche un Wizard di esecuzione ed è disponibile anche in lingua italiana. Il pulsante Immunizza presente tra le opzioni imposterà la protezione preventiva di spyware conosciuti, inibendo la compromissione di alcuni punti del sistema.</p>
<a href="https://www.safer-networking.org/it/dl/">Scarica Search&Destroy</a>
<br>
<br>
<br>
<li>Microsoft – Windows AntiSpyware</li>
<p>Funzionerà sino a dicembre 2005 la Beta 1 (Build 1.0.615) del Windows AntiSpyware, lo strumento che Microsoft ha messo a punto, dopo averlo acquistato da una software house esterna, per proteggere i propri sistemi da spyware e affini. Oltre alla scansione e all’eliminazione di software nocivo, Windows AntiSpyware offre anche una protezione real-time, in grado cioè di identificare il programma pericoloso al suo tentativo di accesso al sistema. Per l’aggiornamento delle definizioni di spyware riconosciuti bisognerà cliccare sul link Spyware Definitions. Riavviato il computer in modalità provvisoria, la scansione si dovrà avviare da Run Scan Now.</p>
<a href="https://www.microsoft.com/en-us/download/">Scarica MS antispyware</a>
<br>
<br>
<br>
<li>HijackThis – Merijn software</li>
<p>È uno strumento potente e professionale che non elimina automaticamente i software nocivi, ma elenca le porzioni nascoste del sistema operativo con le loro impostazioni e permette di indagare le zone solitamente attaccate dai virus.</p>
<a href="http://hijackthis.softonic.it/">Scarica HijackThis</a>
<br>
<br>
<br>
<a href="file:///home/nadir/Scrivania/VIRUS/virus.html">Home</a>




</ol>
</html>
